---
uid: microsoft.quantum.welcome
title: Bevezetés a Quantum Development Kit (QDK) használatába
description: Ismerje meg a QDK használatának első lépéseit.
author: natke
ms.author: nakersha
ms.date: 10/23/2019
ms.topic: overview
ms.openlocfilehash: 4308bf7e0e48e5735419fab836e479641455e9a5
ms.sourcegitcommit: f8d6d32d16c3e758046337fb4b16a8c42fb04c39
ms.translationtype: HT
ms.contentlocale: hu-HU
ms.lasthandoff: 01/29/2020
ms.locfileid: "76819927"
---
# <a name="get-started-with-the-quantum-development-kit-qdk"></a>Bevezetés a Quantum Development Kit (QDK) használatába

Üdvözli a Microsoft Quantum Development Kit!  Itt minden eszközt megtalál, amire csak szüksége van a Q#-val végzett kvantumprogramozáshoz.  A Q#-ra épülő kvantum-számítástechnika megismerésében segít ez az első lépéseket ismertető útmutató, amelyet útikalauzként használhatnak azok, akik el szeretnének kezdeni kvantumprogramokat írni, valamint azok, akik még nem állnak készen a programozásra, de többet szeretnének megtudni a Q#-ról és a kvantumprogramozásról. 

Ha készen áll a programozásra, [telepítse most a QDK-t](xref:microsoft.quantum.install).

## <a name="questions-about-quantum-computing"></a>Kérdések a kvantum-számítástechnikáról

Rövid cikkek sorozatával kezdjük, amelyek összefoglalják a _kvantum-számítástechnikával kapcsolatosan felmerülő kérdéseket_. Ezek a rövid cikkek gyors áttekintést adnak a kvantum-számítástechnikáról azoknak, akik csak most kezdtek el érdeklődni a témakör iránt.

[Mi az a kvantum-számítástechnika?](xref:microsoft.quantum.overview.what)

[Mire képesek a kvantumszámítógépek?](xref:microsoft.quantum.overview.computers)

[Miért érdemes kvantum-számítástechnikát tanulni?](xref:microsoft.quantum.overview.why)

[Mi az a Q#?](xref:microsoft.quantum.overview.qsharp)

## <a name="how-to-learn-quantum-computing-with-q"></a>Ismerkedés a kvantum-számítástechnikával Q# nyelven

A Q# és a Quantum Development Kit olyan eszközöket biztosít, amelyekkel képes lehet a számítástechnika legnagyobb kihívásait megoldó kvantum-számítástechnikai programok kifejlesztésére.

Az ötödik kérdés esetében,  amely _a kvantum-számítástechnika a Q# nyelven keresztül történő megismerésével kapcsolatos_, az alábbi áttekintésekkel kezdjük:

* a [kvantum-véletlenszámgenerátorok](xref:microsoft.quantum.quickstarts.qrng) készítésével kapcsolatos első lépésekről szóló útmutató, amely végigvezeti Önt a QDK telepítésén és az első Q#-program megírásán, valamint rövid áttekintést nyújt a kvantumfogalmakról. A véletlenszám-generátor egy „Q# Hello World” stílusú alkalmazás, amellyel néhány perc alatt elkészíthet és futtathat egy kvantumalkalmazást.

* a [Q# nyelven keresztül a kvantumalapokat](xref:microsoft.quantum.write-program) ismertető útmutató, amely végigvezeti Önt egy olyan Q#-program megírásán, amely során megismerkedhet a kvantumprogramozás alapvető fogalmaival. Ha még nem áll készen a programozásra, akkor is követheti az útmutatót a QDK telepítése nélkül, hogy áttekintést kapjon a Q# programozási nyelvről és a kvantum-számítástechnika alapvető fogalmairól.

* A [Grover-keresést](xref:microsoft.quantum.quickstarts.search) ismertető bevezető útmutató példaként bemutat egy olyan Q#-programot, amellyel megtapasztalhatja, hogyan lehet a Q# segítségével olyan kvantumalgoritmusokat összeállítani, amelyek absztrahálják az alacsonyabb szintű kvantumműveleteket.  A Grover-kereséssel kapcsolatos gyorsútmutató végigvezeti Önt a program különböző programozási környezetekben történő összeállításán (Python-környezetben, .NET nyelvi környezetben, Visual Studióval vagy Visual Studio Code-dal).

* egy [videó](https://www.microsoft.com/videoplayer/embed/RE2JOJf), amely további információkkal szolgál a kvantumprogramok Q#-kódtárakkal történő létrehozásával kapcsolatban.  A QDK a Q# standard és numerikus kódtárát alkalmazza, amelyeknek hatékony számítástechnikai absztrakciói segítik az ilyen megoldások kifejlesztését. A Quantum Chemistry Library is a rendelkezésére áll majd, egy Q#-kódtár a vegyi folyamatok kvantumszintű modellezésére.

## <a name="next-steps"></a>További lépések

A fenti első lépésekkel kapcsolatos útmutatók és cikkek a programozókat és a nem programozókat is bevezetik a kvantum-számítástechnika és a Q# rejtelmeibe.  A kvantumszámítógépek Q# segítségével történő programozásával kapcsolatos további információk:

* Az [Ismerkedés a kvantum-számítástechnikával Q# nyelven](xref:microsoft.quantum.overview.learn) című cikk útmutatást nyújt a Q# nyelvű kvantum-számítástechnikai fogalmak megismerésével kapcsolatban.

* Sajátítsa el a kvantumprogramozást a [saját ütemben elvégezhető Quantum Katákkal](https://aka.ms/try-quantum-katas). Ez egy rövid gyakorlófeladatokból álló sorozat, amely megtanítja a Q#-programozás és a kvantum-számítástechnika rejtelmeire.

* Tekintse át [Q#-példáinkat](https://docs.microsoft.com/samples/browse/?languages=qsharp), és fedezze fel, milyen problémákat oldhat meg a kvantum-számítástechnika segítségével.

* Fejlesszen ki programokat egy helyi gépen az Ön által választott programozói nyelven és fejlesztői környezetben:
  * Fejlesztés [Q# + Python használatával](xref:microsoft.quantum.install.python)
  * Fejlesztés [Q# + C# használatával](xref:microsoft.quantum.install.cs)
  * Fejlesztés [Q# Jupyter-notebookokkal](xref:microsoft.quantum.install.jupyter)

* Legyen része a Microsoft Quantum közösségének, és járuljon hozzá a [QDK](xref:microsoft.quantum.contributing) nyílt forráskódú projekthez.
