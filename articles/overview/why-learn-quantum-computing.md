---
title: Miért érdemes kvantum-számítástechnikát tanulni?
description: Fedezze fel a kvantum-számítástechnika inspiráló és jutalmazó kihívásait.
author: natke
ms.author: nakersha
ms.date: 10/16/2019
ms.topic: article
uid: microsoft.quantum.overview.why
ms.openlocfilehash: abf8804dc772a82126d432348cc6d2bc1c77f1f7
ms.sourcegitcommit: 7d350db4b5e766cd243633aee7d0a839b6274bd6
ms.translationtype: HT
ms.contentlocale: hu-HU
ms.lasthandoff: 04/16/2020
ms.locfileid: "77906967"
---
# <a name="why-learn-quantum-computing"></a>Miért érdemes kvantum-számítástechnikát tanulni?

A kvantumszámítógépek klasszak, de miért érdemes kvantum-számítástechnikát tanulni?

Ebben a szakaszban felsorolunk néhány érvet amellett, hogy miért jó ötlet ma kvantum-számítástechnikát tanulni.

## <a name="join-the-quantum-revolution"></a>Része lehet a kvantumforradalomnak

A kutatók még csak most kezdik felvázolni a jövőbeli kvantumtechnológiákban rejlő lehetőségeket. Ma szemtanúi lehetünk annak, amit sokan a második kvantumforradalomnak neveznek. Az első forradalmat az jelentette, amikor a kvantumfizika törvényeit az olyan korszakalkotó találmányok megalkotásához használták fel, mint a lézer és a tranzisztor. Az elmúlt évtizedben a tudomány lassan elkezdte irányítása alá vonni a kvantumrendszereket az önálló részecskék szintjén, ami óriási lehetőségeket nyit meg előttünk, amelyek jelentős része még felfedezésre vár. Ne csak szemlélő legyen, cselekedjen! Már ma kiveheti a részét annak a technológiának a fejlesztéséből, amely átformálja majd a jövőt.

## <a name="solving-great-challenges-requires-diverse-communities"></a>A nagy kihívások megoldásához sokszínű közösségre van szükség

A hatékony kvantum-számítástechnika megvalósítása kétségkívül korunk egyik legnagyobb kihívása. A bonyolultságát az adja, hogy számos különböző szempontnak kell teljesülnie: többek között megbízható és skálázható kvantumhardver, hatékony kvantumszoftver, robusztus és olcsó hibajavítási protokollok, illetve praktikus felhasználási lehetőségek szükségesek hozzá. Ezek a kihívások csak a tudósok, mérnökök és fejlesztők jelentős méretű közösségének munkájával oldhatók meg. Ennek a közösségnek a létrehozása széles körű hálózatot igényel, amelyben mindenféle terület képviselteti magát. Mindegy, hogy milyen szakmai háttérrel rendelkezik, a kvantumforradalomhoz ma bárki csatlakozhat. A kvantumküldetés mindenkit tárt karokkal vár.

## <a name="get-inspired-by-the-quantum-world"></a>Inspiráció a kvantumvilágból

Bár a hibatűrő kvantumszámítógépektől még messze vagyunk, a kvantum-számítástechnika következményei már a hagyományos számítástechnikában is tetten érhetők. Az elmúlt néhány évben számos új algoritmust fejlesztettek ki a kvantum-számítástechnikában alkalmazott technikák alapján. Ezek az algoritmusok úgynevezett kvantumalapú algoritmusok, és hagyományos számítógépeken is futtathatók. Ide tartoznak például az ajánlórendszerek vagy a genetikus algoritmusok, amelyek minden korábbi klasszikus metódusnál gyorsabbak. A kvantum-számítástechnikai ismeretek elsajátításával új nézőpontra tehet szert a számítástechnika terén, ami megváltoztatja majd a klasszikus programozásról kialakult képét.

## <a name="quantum-computing-is-fun"></a>A kvantum-számítástechnika jó móka!

A mindennapi életre gyakorolt, fentebb bemutatott hatásokon túl a kvantum-számítástechnika véleményünk szerint rendkívül szórakoztató is. A kvantum-számítástechnika megismerése kifizetődő befektetés, amelynek keretében élvonalbeli tudásra tehet szert, és elsajátíthatja a jövő technológiájának fejlesztéséhez szükséges készségeket.

## <a name="next-steps"></a>Következő lépések

* [Mi az a Q#?](xref:microsoft.quantum.overview.qsharp)
* [Bevezetés a Microsoft Quantum Development Kit használatába](xref:microsoft.quantum.welcome)
